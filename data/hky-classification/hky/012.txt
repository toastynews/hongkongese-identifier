Paypal都搞小額投資（石先生）

提起「支付寶」，大家應該都知道撐起佢嘅係「淘寶」，而令到佢爆發嘅就係「餘額寶」。

將客戶存放係自己嘅錢借俾人賺息差，或者拿去投資係銀行一直以來都做嘅事，但銀行俾客戶嘅息基本上係固定，銀行拿去借俾人又好，投資又好，賺幾多都係銀行嘅事，唔會關客戶事。「餘額寶」推出時能夠咁爆，吸引千萬用戶將錢轉入「餘額寶」，強就強在佢甘於將自己投資賺到嘅錢同客戶分享，令平民白姓即使拿住一百蚊都有一個進入股市賭錢嘅機會，係一個人人都渴錢嘅社會，試問有邊個能夠抵抗呢種誘惑。

一個凡人平白無事唔會有閒錢拿去投資，但佢實有啲錢擺係銀行備用。一個一個人計，呢啲備用嘅錢唔多，但好多人夾埋嘅話呢啲錢就唔係一個小數目。銀行咁有實力都係因為大家將呢啲備用錢放哂係佢到，如果人人都將呢啲備用錢由銀行拿走，拿去好似「餘額寶」呢啲小額投資嘅機構話，銀行頭都大埋。

Paypal 最近開始同自己有份投資嘅 FinTech 初創 Acorns 合作，部份特選用戶可以將自己嘅錢匯入 Acorns 俾佢小額投資。幫你由小處著手，將你買杯 Starbucks 找續嘅「神沙」自動拿去投資，賣一個發達嘅希望俾你。

中國人抵擋唔到「餘額寶」嘅誘惑，其他國家嘅人一樣抵擋唔到，而且今次唔需要你本身有一百蚊，而係每日幫你駛多一個幾毫，將你跌左都唔可惜個五毫子成為你投資嘅資本。

呢個得一個幾毫都可以賺錢嘅誘惑，香港都有人準備緊，你準備好未？
