正義好似天上嘅繁星一樣多，但都唔夠香港光害咁勁

係香港生活，有兩樣講出嚟，應該係人都會笑你。一就係「正義」、二就係「夢想」。

 

社會從來都唔係一個正義嘅地方，而製造正義嘅原因，係因為「人類需要正義」，等於小時候我們都需要童話，但如果我將童話放在社會現實，我都會被視為異類，比極端份子的地位還要低的比下去。因為所謂的正義，套用「亞爾斯蘭戰記」中那爾撒斯的一句明言：

 

「所謂嘅正義，並唔係好似太陽咁獨一無二，正義可能只係好似天上嘅繁星一樣……」

 

因為係聽粵語配音，唔會係原文。不過夠地道，再套用係香港呢個世界，我仲可以加多句：

 

「係香港光害咁重嘅地方，你有幾多見到星呀？啲商業大廈光到咩都睇唔到添呀！」

 

咁樣，有需要正義嗎？用同樣嘅說法，將「正義」換上「夢想」，一樣係好貼切！但首先要攪清楚一點，唔係「理想」，係「夢想」。「理想」主要係比啲發夢發夠，係時候要腳踏實地嘅人去以賺錢為目標，做啲搵食嘅嘢。當然呢個世界好多人會將「夢想」呢個題材嚟搵食，就好似商業電影同流行音樂一樣，最好消費更係「愛情」做主題，政治就有好多好好嘅例子。當一件事嘅中心思想被扭曲後，所有嘢都會變質，一旦變質，就連一直支持自己嘅人同事都會馬上變身，一係就為搵夠著數就閃人、一係就調轉槍頭，追擊你搏有其他著數搵。

 

但係，我只係想講愛情元素嘅電影音樂作品、或者一啲打住夢想旗號去搵錢嘅XX，因為平台睇政治嘅人比較多，我諗咁講會讀者會容易理解。其實真正追緊夢想嘅人，往往都係啲好偏門嘅嘢，唔係因為佢哋唔想介紹自己嘅夢想，係因為一般嘅社交平台都唔想比佢地「賣廣告」，理由當然好充分！廣告喎！呢個名詞幾咁黑人憎？大家由細到大都唔鍾意睇嘅嘢。

 

咁可以點，唯有做其他嘢去比人發現，以我自己為例(唔想比人誤會我串緊人或是沾其他作者人氣，唯有講下自己)寫下文，希望有人知道我係一個寫作人喇。咁有時係自己嘅文到，露啲唔露啲咁，話比人知我有寫輕小說架，不過香港唔流行之麻… …

 

之後個問題又出現，咁我想大家睇長篇奇幻故事，但係寫文都唔係好關呢個題材事，

大家係咪真係知我做緊咩？咁做係咪有用？於是我就想繼續試下，即係… …太多暗啞底會出現嘅情況，唔洗講到咁明，好單純去考慮，你會 分享 定 唔分享 出去比其他人去睇呢篇，講緊一個無咩人識嘅香港寫作人嘅文。

 

咁你都可以我係到搵緊老襯，但係「利益光害」咁重嘅香港之下，點樣可以比人發現自己係天上面其中一粒星，我最光最光都係咁，可能係十幾度，連肉眼都未必睇得到，要有人提供支天文望遠比你，話埋方位比你知，可能先發現到，之後改我個名叫「陳易希」(唔知有幾多人唔洗GOOGLE SEARCH佢，都知係邊個)係太空自己一個飄流，好悶架。不過其實我都唔想返地球，因為好嘈… …不過我又要人寄錢比我先生活到，有時咪比下LIKE、比下心、等人分享下咁囉，我嘅人生都係咁架喇。
