炸咗佢再起過　哥倫比亞都識梁愛詩

「不如炸咗佢再起過！」梁愛詩當日提出的高鐵西九站問題解決方案，如今竟在地球另一端實現。講緊是外媒報道，哥倫比亞一條興建中的大橋因年初發生工業意外，調查後發現設計和安全有問題，當局唔係「洗濕個頭」就幾歹都要起落去，而係一於炸咗佢再起過。

諗落，梁愛詩方案其實有不少好處。例如，炸咗佢再起過，即是要長一倍時間去起，工人就可以繼續有工開，工程界又多一倍市民血汗錢呃，無能官員又多一倍可以貪落袋。如果可以早日決定揮淚炸大橋，亦都可以免去用特權法調查的需要，議會唔需要搞太多政治，相關公司唔會造成好大滋擾。一句到尾，馬時亨你O唔OK？你話OK就OK架啦。