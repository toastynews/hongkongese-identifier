【漢字 X 模型】砌得到東京和大阪

成日覺得日本的設計沒有最癲，只有更癲。

今日係網上睇到呢隻手辦模型，未知係砌咩就已經見到大隻字「東京」同「大阪」。原來一款係砌東京鐵塔，全高約14mm；另一款係砌大阪城！動手砌之前，已經先個包裝設計吸引。想砌同時又唔捨得拆個包裝，每款仲有要藍色、紅色、螢光三款選擇，即係要我一款買幾個，日本人賺錢真係有一手！

有時都幾慶幸中國漢字傳到日本，到當地落生根之餘，仲一直係漢字設計上發揚光大。 早前去完PMQ個「漢字展」（展期：2018 年 6 月 21 日 – 2018 年 7 月 10 日），單是來自日本的漢字海報設計，已叫人心生讚嘆。今次漢字直程跳出平面設計，再揉合到模擬設計之中。先睇得，再砌得，唔知幾時直情可以食得。食字咁食。

預計開售時間：2018年8月上旬
價格：各680日元（已入稅）
相關介紹：http://www.plex-web.com/products/toy/lineup/gotopla/new.html
